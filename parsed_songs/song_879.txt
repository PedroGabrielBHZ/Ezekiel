Transliteration:
Yasad besodo borei levinyan tzivvah le'amedo al mei uma'yan.
Ki hu levaddo otzem ha'inyan himtzi bechasdo mikneh vekinyan.
Hitchil vegamar kara lechullam 
Baruch she'amar vehayah ha'olam
 
 
Vavei ammudim omedim avadav kallim kevedim teluyim beyadav.
Kullam tzemudim sogedim lenegdav nafshot yechidim ba'u besodav.
Libbi chomarmar leida gevulam 
Baruch she'amar vehayah ha'olam.
 
 
Somech veso'ed lannechelashim dayan vehu ed al kol anashim.
Yodea va'ed da'at kedoshim shabbat umo'ed natan la'ishim.
Sansannei tamar tzamechu meshullam 
Baruch she'amar vehayah ha'olam.
 
 
Pil'ei fela'ot kol nore'otav rubbei revavot hem tziv'otav.
Darchei ne'imot kol arechotav 'or hamme'orot im imrotav.
Ein ketz ma'amar al or hanne'lam.
Baruch she'amar vehayah ha'olam.
 
 
Bara bechochmah esh umayim toleh adamah toch shamayim.
Avir vechammah bein machanayim noten neshamah al avenayim.
Shikken veshamar milleched raglam 
Baruch she'amar vehayah ha'olam.
 
 
Nora alilah baruch kevodo illat ha'illah elyon levaddo.
Chozerim chalilah galgallei sodo bikkesh mechilah avdo mechasdo.
Mippachdo samar gufei chelalam.
Baruch she'amar vehayah ha'olam.
 
 
Hashev shevuti ten li ba'uti kabbel tzeloti ishei adati.
Losi menati dini vedati zot nachalati al admati.
Al yashuv haddach nechpar venichlam 
Baruch she'amar vehayah ha'olam.
 
 
Ram hu vena'alah al kol tehillah sibbah ve'illah al kol ha'illah.
Nefesh atzulah toch gan shetulah sechel me'ullah atzilei segullah
Yimmatek hammar mimmahalalam.
Baruch she'amar vehayah ha'olam.
 
 
Beneh beshem tov yit'alleh ha'el kegan ratov binyan ari'el.
Hikriv achitov korban leveit el uvachar battov immanu el
Reicho lo namar amad le'olam.
Baruch she'amar vehayah ha'olam.

Hebrew:
יָסַד בְּסוֹדוֹ בּוֹרֵא לְבִנְיָן	צִוָּה לְעָמְדוֹ עַל מֵי וּמַעְיָן
כִּי הוּא לְבַדּוֹ עֹצֶם הָעִנְיָן	הִמְצִיא בְּחַסְדּוֹ מִקְנֶה וְקִנְיָן
הִתְחִיל וְגָמַר קָרָא לְכֻלָּם	בָּרוּךְ שֶׁאָמַר וְהָיָה הָעוֹלָם
 
וָוֵי עַמּוּדִים עוֹמְדִים עֲבָדָיו	קַלִּים כְּבֵדִים תְּלוּיִים בְּיָדָיו
כֻּלָּם צְמוּדִים סוֹגְדִים לְנֶגְדָּיו	נַפְשׁוֹת יְחִידִים בָּאוּ בְּסוֹדָיו
לִבִּי חֳמַרְמַר לֵידַע גְּבוּלָם	בָּרוּךְ שֶׁאָמַר וְהָיָה הָעוֹלָם
 
סוֹמֵךְ וְסוֹעֵד לַנֶּחֱלָשִׁים	דַּיָּן וְהוּא עֵד עַל כָּל אֲנָשִׁים
יוֹדֵעַ וָעֵד דַּעַת קְדוֹשִׁים	שַׁבָּת וּמוֹעֵד נָתַן לָאִישִׁים
סַנְסַנֵּי תָמָר צָמְחוּ מְשֻׁלָּם	בָּרוּךְ שֶׁאָמַר וְהָיָה הָעוֹלָם
 
פִּלְאֵי פְלָאוֹת כָּל נוֹרְאוֹתָיו	רֻבֵּי רְבָבוֹת הֵם צִבְאוֹתָיו
דַּרְכֵי נְעִימוֹת כָּל אָרְחוֹתָיו	אוֹר הַמְּאוֹרוֹת עִם אִמְרוֹתָיו
אֵין קֵץ מַאֲמָר עַל אוֹר הַנֶּעְלָם	בָּרוּךְ שֶׁאָמַר וְהָיָה הָעוֹלָם
 
בָּרָא בְּחָכְמָה אֵשׁ וּמַיִם	תּוֹלֶה אֲדָמָה תּוֹךְ שָׁמַיִם
אֲוִיר וְחַמָּה בֵּין מַחֲנַיִם	נוֹתֵן נְשָׁמָה עַל אָבְנַיִם
שִׁכֵּן וְשָׁמַר מִלֶּכֶד רַגְלָם	בָּרוּךְ שֶׁאָמַר וְהָיָה הָעוֹלָם
 
נוֹרָא עֲלִילָה בָּרוּךְ כְּבוֹדוֹ	עִלַּת הָעִלָּה עֶלְיוֹן לְבַדּוֹ
חוֹזְרִים חָלִילָה גַּלְגַּלֵּי סוֹדוֹ	בִּקֵּשׁ מְחִילָה עַבְדּוֹ מֵחַסְדּוֹ
מִפַּחְדּוֹ סָמַר גּוּפֵי כְלָלָם	בָּרוּךְ שֶׁאָמַר וְהָיָה הָעוֹלָם
 
הָשֵׁב שְׁבוּתִי תֵּן לִי בָּעוּתִי	קַבֵּל צְלוֹתִי אִשֵּׁי עֲדָתִי
כּוֹסִי מְנָתִי דִּינִי וְדָתִי	זֹאת נַחֲלָתִי עַל אַדְמָתִי
אַל יָשׁוּב הַדַּךְ נֶחְפָּר וְנִכְלָם	בָּרוּךְ שֶׁאָמַר וְהָיָה הָעוֹלָם
 
רָם הוּא וְנַעֲלָה עַל כָּל תְּהִלָּה	סִבָּה וְעִלָּה עַל כָּל הָעִלָּה
נֶפֶשׁ אֲצוּלָה תּוֹךְ גַּן שְׁתוּלָה	שֵׂכֶל מְעֻלָּה אֲצִילֵי סְגֻלָּה
יִמָּתֵק הַמַּר מִמַּהֲלָלָם	בָּרוּךְ שֶׁאָמַר וְהָיָה הָעוֹלָם
 
בְּנֵה בְּשֵׁם טוֹב יִתְעַלֶּה הָאֵל	כְּגַן רָטוֹב בִּנְיַן אֲרִיאֵל
הִקְרִיב אֲחִיטוֹב קָרְבָּן לְבֵית אֵל	וּבָחַר בַּטּוֹב עִמָּנוּ אֵל
רֵיחוֹ לֹא נָמַר עָמַד לְעוֹלָם	בָּרוּךְ שֶׁאָמַר וְהָיָה הָעוֹלָם

Translation:

